---
layout: post
title: "4 influencer hyggeligt da seguire su Instagram"
date: 2018-05-12
categories: Hygge
description:
image: /assets/images/copenhagen.jpg
image-sm:
---
Se c'è un merito che va riconosciuto all'esplosione dei _social media_ nell'ultimo decennio, è quello di aver permesso a qualsiasi ragazza di provincia di trovare ispirazione e sogni tra gli scatti di Instagram.

Che tu stia cercando idee per la tua nuova casa, ricette originali, o solo immagini magistralmente modificate, i seguenti _account_ ti daranno quel che serve a soddisfare la tua sete di _Hygge_.

Seguendo l'_hashtag_ #hygge su Instagram, potrai troverare oltre tre milioni di _post_ di persone che condividono tutto: _design_ accoglienti, scatti succculenti di deliziose pietanze, i migliori _cafè_ di Copenhagen. Se stai programmando un viaggio in Danimarca, Instagram è il "posto" perfetto per cercare ispirazione e itinerari _hyggeligt_.

Dunque, se vuoi dare un tocco _hygge_ alla tua vita, o semplicemente rilassarti guardando bellissime scatti fotografici, ecco quattro persone da seguire assolutamente su Instagram ...

### Simon Larsen  

![](/assets/images/simon-larsen.png)

_Art director_ di giorno, **Simon Larsen** è anche un fotografo dilettante di grande talento le cui splendide foto di Copenaghen (e non solo) gli hanno fatto guadagnare oltre 28.000 _follower_.

Troverai splendide foto di strade, quartieri e corsi d'acqua della capitale danese, così come scatti di ristoranti, bar e _interior design_ danese. Se seguirlo su Instagram non ti fa venire voglia di prenotare il prossimo volo per Copenaghen, nient'altro potrà farlo.

### Hygge per la casa  


**Reena Simon** vive a Cardiff, Galles, ma la sua abilità nel creare interni "_hygge_" le ha fatto guadagnare un enorme seguito sui _social media_ (115.000 _follower_). Se vuoi donare alla tua casa un'atmosfera accogliente, troverai un sacco d'ispirazione nelle splendide foto della sua casa vittoriana, che ha accuratamente rinnovato e decorato con colori neutri, tessuti tattili e materiali rustici dalle vibrazioni scandinave. Su Instagram condivide tutte le novità sulla casa e sulla sua vita familiare, oltre a suggerimenti e consigli su come creare il proprio personale rifugio.

### Trine Hahnemann

![](/assets/images/food-blogger.png)


_Chef_ e _food blogger_, Trine Hahnemann è anche proprietaria del "Hahnemanns Køkken København", ovvero panetteria, negozio, bar e scuola di cucina nel cuore di Copenaghen. Trine Hahnemann è un'esperta di cibo scandinavo moderno in particolare. Ha pubblicato numerosi libri di cucina tra i quali "Scandinavian Comfort Food: Embracing the Art of Hygge", in cui scrive: "La maggior parte del cibo può essere _hyggelig_ (piacevole)." E continua: "In estate, servi scampi alla griglia, pane e insalate mettendoli sul tavolo in grandi piatti da portata, questo è _Hygge_. Prepara cene invernali a base di pollo e rafano in casseruola. Non ci sono regole, lo senti subito quando un cibo non è _hyggeligt_. È quell'atmosfera rilassata in cui tutti sono a proprio agio con se stessi."
Il profilo Instagram di Trine Hahnemann è un tripudio di foto che stuzzicheranno le papille gustative. Scatti di panini alla cannella, _sandwich_ danesi _smørrebrød_, insalate a base di ingredienti biologici e crostate salate al forno.

### Morten Nordstrøm  

![](/assets/images/neve.png)  

Se _Hygge_ vuole dire godere appieno dei momenti della vita quotidiana, il fotografo danese Morten Nordstrøm ne ha sicuramente colto lo spirito. Il suo _feed_ su Instagram è pieno di suggestivi scatti di Copenaghen che catturano l'_appeal_ della città in ogni condizione atmosferica, anche quando la pioggia si abbatte. Dalle immagini di villette a schiera colorate contro i canali innevati, ai bellissimi colori autunnali dei parchi pubblici, fino ai magnifici tramonti. Le foto di Nordstrøm racchiudono l'atmosfera unica di Copenaghen.

### The Danish way   

La _Hygge_ è ben più di una moda passeggera per i danesi: è la filosofia che costituisce una parte fondamentale del loro infinito successo nelle classifiche mondiali della felicità, oltre che l'antidoto allo _stress_ della vita moderna.
Una vacanza in città a Copenaghen saziarà la vostra voglia di viaggiare e soddisferà il vostro desiderio più fondamentale: vivere felici.
