---
layout: post
title: "Vacanze: come staccare davvero la spina"
date: 2018-05-12
categories: [Viaggi, Estate]
description:
image: /assets/images/nature.jpg
image-sm: /assets/images/nature.jpg
---

Prima di pianificare il prossimo viaggio, prova a considerare l'idea di farlo ad una velocità diversa da quella che regola la tua quotidianità: lo _slow travel_ è viaggiare in modo consapevole e, perchè no, con un po' d'integrità.

Se provaste a chiedere a chiunque la ragione per cui viaggia, in pochi (o forse nessuno) risponderebbero che ciò che li spinge è sfiorare appena la cultura di altri popoli, per poi scattare milioni di foto, condividerle sul _web_ e gioire per quel "like" in più. Ahimè, è questa molto spesso la realtà.


Ed è proprio mentre mi documentavo su un modo di viaggiare che mi facesse sentire meno colpevole e più consapevole (ammettiamolo, nessuno è immune dal fascino dei _social media feeds_), che mi sono imbattuta in Sara Clemence ed il suo "Away and Aware". In questo volume la Clemence butta giù alcune idee che aiutano a connettersi con il mondo esterno, prima ancora che con i nostri apparecchi elettronici.

Ed per questo ho deciso di condividerle con voi.  



### Evita di programmare ogni attimo della vacanza  

Il viaggio più bello non è quello con più siti visitati e attività prenotate, bensì quello che lascia spazio alla riflessione, agli incontri e a scoperte inattese.


### Viaggia leggero

Oggigiorno possediamo, spesso in modo morboso, troppa roba. Oggetti che non utilizziamo e che non ci procurano gioia alcuna, ma che invece finiscono soltanto per rallentarci. Perciò, metti in valigia soltanto ciò di cui avrai davvero bisogno. Non un calzino di più.


### Passeggia a piedi nudi

![](/assets/images/foot.jpg)
Camminare a piedi nudi non solo ci fa sentire liberi e più in armonia con la natura, ma è anche dimostrato avere effetti benefici sul sistema immunitario e cardiocircolatorio. Per non palare, poi, di quanto sia piacevole farlo sulla spiaggia oppure sull'erba!



### Sposa la JOMO

La sigla JOMO sta per "Joy of missing out", ovvero il piacere di gioire di connessioni reali invece che dell'approvazione virtuale, focalizzandosi su se stessi prima che su chiunque altro. Sposare un approcio di questo tipo potrebbe, sulle prime, causare un po' di disagio ma tieni a mente non c'è nulla di realmente importante che ti sta venendo a mancare. Concentrati sulla sensazione di piacere e controllo su di se che da il dire  di "no" a dosi eccessevive di approfazione sociale che i _social_ ed il _web_ ci iniettano quotidianamente.


### Fermati ad osservare albe etramonti

Non importa quante volta ti sia capitato di farlo, guardare il sole che sorge non stanca mai. Ti potrà capitare di farlo preparando lo zaino per l'escursione del giorno, oppure ti ritroverai incantato ad ammirare le luci del tramonto riflettendo su cose della tua vita, grandi o piccole che siano.

### Cerca e goditi angoli di pace

Non so a voi, ma a me è capitato di sentirmi sopraffatta (per non dire soffocata) dalle grandi città. Ma, fortunatamente, anche la più grande delle zone urbane nasconde sempre piccoli e meravigliosi angoli di pace. I miei consigli? Piccoli musei, librerie indipendenti, giardini botanici e campus universitari.

### Assaggia ogni giorno un cibo nuovo

![](/assets/images/ramen.jpg)

Provare gusti nuovi espande il palato e ci fa riflettere su ciò che normalmente mangiamo, che cosa manca nella nostra dieta e, soprattutto, perchè.

### Metti in conto gli imprevisti

È raro che un viaggio si svolga esattamente come l'abbiamo sognato e progettato. Voli in ritardo, treni persi, prenotazioni inspiegabilmente scomparse. Può,anche, capitare di ammalarsi oppure che la stanza non sia neanche lontanamente vicina a quella dell foto che ci aveva spinto a prenotarla. Se quello che ti aspettavi era un viaggio perfetto, allora è quasi certo che resterai deluso. Se, invece, lo spirito con cui parti è quello di serena accettazione di una certa percentuale di imprevisti, resterai sicuramente soddisfatto.

E ricorda che le esperienze peggiori costituiscono la base per le migliori storie da raccontare!

### Non farti sopraffare dalla mania di fotografare tutto

Qui la regola è: qualità sempre a svantaggio della quantità.
Un uso più saggio della fotocamera, ti permetterà di sentirti più vicino a ciò che ti circonda e a concepire pensieri più profondi. Se ci riesci, metti via la camera per qualche giorno e osserva il mondo con i tuoi occhi, senza filtri nè lenti.


### Diventa abitudinario e incontra la gente del posto

Se scopri un ristorante oppure un negozio che ti piace, prova a tornarci una seconda volta e pure una terza. Saluta lo staff e intessi relazioni: questo ti aiuterà a sentirti parte della comunità e più in armonia con il posto che stai visitando.

### Spedisci cartoline

![](/assets/images/postcard.jpg)

Il rituale dello spedire cartoline è, contrariamente a quanto si possa pensare, più vivo che mai! È sempre una delizia ricevere una cartolina dalle persone che amiamo. Quando ne spedisci una, ricorda di sintetizzare il tuo viaggio in poche battue, scrivi un messaggio che sia personale e ricorda d'inserire la data.

### Porta via con te un "pezzetto" del viaggio

Prima che il tuo viaggio volga al termine, rifletti su che cosa del tempo trascorso via possa aiutarti a cambiare in meglio la tua vita di tutti i giorni. Un cibo che hai mangiato, un costume locale che vorresti inserire nella tua routine oppure una pratica come lo yoga o la meditazione. Impegnati a farlo appena rientrato a casa, prima che l'euforia del viaggio si affievolisca e porti via con sè tutti i buoni propositi.

### Rientra di giovedì (o di venerdì al massimo)

Cerca di rientrare alla base in tempo per il _weekend_. Questo ti permetterà di avere un paio di giorni per riacclimatarti, riprendere i ritmi e riposare (si sa che le vacanze stancano piu del lavoro!). Non fare l'eroe tuffandoti immediatamente sulle _email_ arretrate, così sprecheresti tutto il lavoro fatto su di te durante la vacanza!
