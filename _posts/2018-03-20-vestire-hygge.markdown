---
layout: post
title: "Come vestirsi per essere felici"
date: 2018-03-15
categories: [hygge, moda]
description:
image: /assets/images/casual.jpg
image-sm:
---

A volte la felicità passa anche dalle nostre scelte in fatto di _look_! Si può cominciare ad essere felici a partire da ciò che decidiamo di indossare al mattino: la moda è lo strumento immediato con cui comunichiamo al mondo chi siamo e cosa vogliamo, ancor prima di poterlo esprimere a parole.  

Per i danesi la chiave di volta in fatto di abiti è puntare su _outfit_ "a strati". La regola d'oro è optare sempre per look _casual_: i toni pacati e le atmosfere distese del Nord Europa si traducono in abbinamenti dai colori pastello, tessuti soffici e tonalità rilassate. È una sorta di _fashion teraphy_: l'esperienza della felicità non può essere separata dalle vie che adoperiamo per raggiungerla, un maglione nuovo o un paio di scarpe sono come una carezza, che gratifica il nostro senso estetico e fa bene al cuore.


### Lo stile _casual_  

![](/assets/images/fashion.jpg)  

Se ami la moda, sulle prime, potresti trovare trasandate le ragazze in giro per Copenhagen. Tuttavia, col tempo, scopriretsti che i danesi hanno elaborato una via che combina un _casual_ in parte forzato dalla geografia, con una certa ricercatezza di fondo.

I danesi amano molto abbinare una _t-shirt_ o maglioncini a giacche o _blazer_. Le toppe sui gomiti sono un particolare molto originale e quotato dagli amanti della _hygge_: un tocco di leggerezza su giacche altrimenti troppo ingessate.   

### Pettinature  

![](/assets/images/gatto.jpg)   

Quando si parla di _casual_, il più delle volte ci riferiamo anche ai capelli.  
Tuttavia, molto spesso, lo stile _casual_ viene portato all' estremo dai danesi, fino a diventare pigrizia: raccogliere i capelli in un coda alta è il massimo che si possa pretendere dalle ragazze che girano per Copenhagen a prima mattina.

Fortunatamente lo stile _hygge_ si puo tradurre in molti modi, anche molto _bon ton_. Ne è un esempio la nuova tendenza del _messy chignon_ sfoggiato da principesse e _influencer_ di tutta Europa. La direzione è sempre quella della semplicità ma, allo stesso tempo, senza dimenticare un pennellata di eleganza.  


### Sciarpe  
![](/assets/images/sciarpa.jpg)

Le sciarpe sono un _must have_ della moda danese. Più sono avvolgenti e voluminose e più sono _hyggelig_.
L'amore per le sciarpe è cosi sentito dai danesi che, quando arriva l'estate, (sebbene si tratti di estati Nordiche) non è inusuale scorgere _foulard_ e _pashmine_ nelle piazze di Copenhagen nel bel mezzo di luglio. L'amore dei danesi per questo accessorio è l'esempio lampante dell'estatica danese che si riflette, poi, anche nell'osannato _interior design_ danese: minimalismo ed eleganza sempre accompagnati dalla funzionalità. Con il vento che soffia a Copenhagen, se nn indossi una bella sciarpa, il mal di collo è dietro l'angolo!



### _Total black_   

![](/assets/images/black.png)
In nero non si sbaglia mai, neanche in Danimarca.

Quando atterrai a Copenhagen per la prima volta, fui travolta dall'estremo silenzio di centinaia di puntini neri che si dirigevano dentro e fuori dal _temrinal_. Mi aspettavo più vivacità negli _outfit_ da un popolo che dipinge le case di colori sgargianti per sopperire alla carenza di luce. L'impressione era quella di stare al funerale di Karl Lagerfield!

In estate i danesi, pare, osino i toni del grigio per salutare la bella stagione, niente di più: è vero che il nero è sempre una soluzione, ma mai dimenticare di addolcirlo con la propria personalità.


### Maglioni  

![](/assets/images/abiti-hygge.jpg)  

Combinare il maglioncino in stile mamma Weasley, una felpa, cardigan o un _pullover_ con _leggins_ per lei e dei jeans _skinny_ per il lui, è il giusto compromesso tra _hygge_ e tendenze. I maglioni di lana possono essere voluminosi ed ingombranti, ma non risultano mai sciatti.  

Ricordate sempre di infilare in borsa un _cardigan_ in più, avere freddo non è per niente _hygge_.


### Maglioncini iconici  

![](/assets/images/lund.jpg)  

Il più iconico dei maglioncini danesi è quello indossato dall'attrice Sofie Gråbøl nel _Tv Drama_ danese _The killing_, dove interpreta il personaggio di Sarah Lund.  

Come accaduto in passato per altre serie tv _cult_, il maglione in questione è diventato un _must have_ per i _fan_ della serie, tanto da amdare in _sold out_ nel giro di poco tempo per la gioia dell'azienda produttrice.

Sofie Gråbøl ha speigato che la scelta di indossare quel maglione per il suo personaggio era dettata dal fatto che "quel maglione evoca nella protanista i ricordi di un''infanzia felice e dei suoi genitori. Sarah è così in pace con se stessa che non ha bisogno di abiti particolari per sentirsi sicura se."

PILLOLE HYGGE: ACQUISTI FELICI  
Lega i tuoi acquisti ad esperienze piacevoli. Risparmia dei soldi per qualcosa che desideri veramente e procedi all'acquisto soltanto dopo un importante traguardo, un esame o una promozione. In questo modo quell'oggetto ti ricorderà per sempre qualcosa di motlo bello. Non c'è niente di più _hyggeligt_ della sensazione che provi quando indossi il maglione comprato per la tua prima promozione.
