---
layout: post
title: "Quando la Hygge arriva in spiaggia"
date: 2018-05-12
categories: [Hygge, Estate]
description:
image: /assets/images/beach.jpg
image-sm:
---

Pianificare una giornata in spiaggia è un po' come affrontare una spedizione. Fare l'elenco di ciò che serve, il _kit_ di emergenza e tutta la preparazione, però, potrebbero rovinare il sogno di un paio d'ore di _relax_. E ciò con grande disappunto di qualsiasi _fan_ della _Hygge_ che si rirpetti! Perchè, la pace dello spirito è parte vitale della _Hsygge_, e regola base di ogni attività che si possa definire _hyggellig_.

Non sono un'esperta di _Hygge_ al mare - soprattutto dal momento che sono italiana e la _Hygge_ non è lo stile di vita che va per la maggiore nello Stivale, tanto meno in estate - ma vivo all'estero da abbastanza tempo da sapere come coniugare sabbia, acqua salata e atmosfera _hyggellig_.

### Parola d'ordine: organizzazione  

Fai una lista delle cose che vorresti portare focalizzandoti sull'essenziale.
Conosci la spiaggia che stai per raggiungere? Una spiaggia in città con comoda area commerciale è una valida e comfortevole alternativa al picnic in spiaggia. Tuttavia, una spiaggetta poco affollata con chioschetto che serve del buon caffè è senza dubbio un'opzione molto più _hyggellig_, e alleggerirà comunque la tua borsa da bevande e _snack_.    


### La Hygge viaggia leggera  

![](/assets/images/sun.jpg)

Non più di una borsa a persona. Se hai figli o pargoli che viaggiano con te, non affidarti a loro per trasportare qualcosa, a fine giornata saranno così stanchi che dovrai trascinare anche loro. Piatti in melamina, un paio di graziosi occhiali  da sole e la vostra giornata al mare è servita!  

### Unisci l'utile al dilettevole  



 Se la vostra è una famiglia di pelli delicate, parasole o tenda da campeggio sono indispensabili. Per i topi di biblioteca l'intrattenimento non può che essere un buon libro, mentre gli amanti dello sport dovranno assicurarsi che il divertimento valga la fatica del trasporto. Opzioni "leggere" per gli sportivi possono essere palloni da spiaggia o _frisbee_. Infine ricorda di dare un'occhiata alle previsioni del tempo per decidere se infilare una giacca in borsa: anche nei giorni più caldi, può essere freddo quando finisci di fare il bagno e si alza un po' di brezza.  

### Prepara uno spuntino    

![](/assets/images/pineapple.jpg)

 "Il mare stanca" è la frase che mia madre pronunciava più spesso quando, d'estate, rientravamo dalla spiaggia. Lunghe camminate e giochi in acqua fino a quando i polpastrelli diventavano rugosi ci sfinivano ed era, qundi, importante pensare a spuntini leggeri ma, allo stesso tempo, energetici. _Pretsels_ e patatine per i più piccoli sono l'ideale, mentre verdure e frutta secca metteranno d'accordo tutti gli altri. In questo modo lo stomaco non dovrebbe far capricci fino all'ora di cena.  


### Pensa ad attività rilassanti     


Una partita di _beach volley_ è sempre un'ottima idea, ma quano il caldo si fa sentire è fondamentale pensare a qualcos'altro.   
Raccogliere conchiglie, scattare qualche foto artistica, fare castelli o sculture di sabbia, costruire ometti con mucchi di rocce e volti di alghe marine sono tutte attività che daranno a bambini e adulti un attimo di respiro tra nuotate-gioco-prendere il sole.


### La spiaggia può essere piacevole anche con qualche nuvola  

![](/assets/images/sunset.jpg)

 Non bisogna, necessariamente, aspettare che ci siano 30 gradi e che il sole splenda alto nel cielo per godersi del tempo in spiaggia. Considera l'idea di poterti divertire anche quando è la giornata si fa nuvolosa o minacciosa.
 _Trekking_ sulle scogliere e yoga sulla sabbia sono ottimi spunti, tanto per cominciare. Se la spiaggia ti sta stretta, munisciti di una bella muta e goditi il _surf_ senza bagnanti stressati dal caldo. Per le giornate ventose, pianta una bella tenda e ammira il paesaggio.
Ci sono, infine, pochi piaceri paragonabili a quello di una tazza di tè bollente dopo essere tornati, bagnati e gocciolanti, da una giornata in spiaggia che si è rivelata metereologiamente non entusiasmante.

### Goditi la compagnia  



 Qualsiasi attività ti capiti di pianificare, ovunque essa sia, sarà tutto inutile se non apprezzi la compagnia di chi ti sta accanto. Sii felice, tra il meglio da ogni persona e situazione. Godetevi semplicemente l'hygge insieme e sperate che si trasformi in uno di quei pomeriggi che, anni dopo, vi girate e dite "Ricordi quel gioco di cricket francese sulla spiaggia di Nefyn? E come il cane è scappato con la palla.
