---
layout: post
title: "È ufficiale: la Hygge potrebbe diventare patrimonio UNESCO"
date: 2018-03-15
categories: hygge
description:
image: /assets/images/city.jpg
image-sm:
---
La [Danimarca](https://viverefelici.life/2018/02/22/il-Paese-pi%C3%B9-felice/) ha chiesto all'UNESCO che la _hygge_ possa diventare "patrimonio culturale immateriale" dell'umanità.

Devo ammetterlo, mi ha sorpreso il _tweet_ con cui Meik Wiking, fondatore e CEO dell' Happiness Research Institute di Copenhagen, annunciava la notizia. Ho sempre pensato che l'UNESCO tutelasse siti "fisici" del patrimonio culturale del pianeta, e non avevo idea che un concetto come la [_hygge_](https://viverefelici.life/2018/02/25/che-cosa-%C3%A8-hygge/) potesse figurare nell'elenco!

Scorrendo la lista degli attuali siti UNESCO, sembra proprio che la _hygge_ possa unirsi a patrimoni come i fiordi, castelli scozzesi,  mari e paesaggi di caccia. Vi consiglio di dare un'occhiata all' elenco completo: è un bel promemoria di tutte le cose belle che abbiamo sul nostro piccolo pianeta, e anche un modo di tenere a mente quanto le nostre azioni quotidiane possano contribuire a preservarlo.

Il criterio base con cui l'UNESCO seleziona le sue meraviglie è chiaro e la _hygge_, a mio modesto avviso, vi rientra alla perfezione:

> "portare una testimonianza unica o quantomeno eccezionale di una tradizione culturale o di una civiltà vivente o scomparsa".

Sebbene questo criterio presenti margini di attuazione molto ampi, la maggior parte di noi associa  in modo immediato l'UNESCO a rovine, grandi castelli, palazzi... sarebbe un evento unico ed incredibile vedere la _hygge_ figurare in questa lista di tesori da proteggere!  

![](/assets/images/chair.jpg)


Negli ultimi anni, soprattutto nel Regno Unito, la parola "hygge" viene pronunciata e vissuta nel quotidiano. Tuttavia "hygge" significa anche, per molti negozi e rivenditori, un business in crescita:  un sacco di coperte pesanti, candele e cuscini vengono acquistati dagli amanti della _hygge_, ed è quindi facile che, in molti, abbiano liquidato la _hygge_ come una trovata pubblicitaria o una moda passeggera.

Ma non lo è.

In particolare, i danesi vorrebbero che la _hygge_ fosse riconosciuta come un vero e proprio antidoto culturale alle ansie del nostro tempo. Che si tratti della Brexit, del rialzo dei prezzi degli affitti, dei disordini politici o di qualsiasi altra cosa che affligge il mondo, tutti possiamo beneficiare del _comfort_ e dell'intimità che la _Hygge_ consente.

A tal proposito Meik Wiking ha dichiarato:

>"Con l'aumento delle pressioni sociali e la crescente importanza del benessere, l'enfasi della  _hygge_ su solidarietà e uguaglianza può avere benefici reali e tangibili, non solo per il popolo danese ma per chiunque pratichi questo rituale sociale danese".  

![](/assets/images/mon.jpg)

La _hygge_ può trovarsi ovunque, ed è alla portata di ciascuno di noi. Il fatto che il termine "hygge" non abbia una traduzione esatta nelle altre lingue, non significa che il concetto non esista o non sia importante. Si spera che, con la proposta della Danimarca all' UNESCO, la _hygge_ possa essere conosciuta e pratica nl mondo nel modo più autentico e vicino alla sua madrepatria, e che  quindi non perda la sua dognita.

Dennis Englund, Direttore di Mercato di _VisitDenmark_ negli Stati Uniti e nel Regno Unito, spiega perché ora è il momento giusto per l'offerta dell'UNESCO:

"Negli ultimi due anni la _hygge_ ha ricevuto grande attenzione globale. Più libri sono stati pubblicati sull'argomento e la parola _hygge_ è entrata nel Dizionario inglese di Oxford. Vogliamo evitare che la _hygge_ finisca per essere trattata solo come un'altra moda passeggera e con il rischio di interpretazioni lontane dalla cultura danese. Riteniamo, inoltre, che i connotati fondamentale vita che la _hygge_ suggerisce alla nostra qualità di vita siano più attuale che mai: benessere minacciato dalla crescente pressione sul giusto equilibrio tra lavoro e vita privata,  complessità digitale delle relazioni sociali in aumento aono solo alcune delle grandi sfide cui la hygge risponde con successo."  

![](/assets/images/mondo.jpg)

Englund ha sottolineato, inoltre, che parte dell'importanza della richiesta dei Danesi all'UNESCO è quella di garantire che la _hygge_ possa essere diffusa e amata nel mondo in linea con la sua essenza originale, cioè così come viene vissuta e praticata in Danimarca.


L'ultima parola è, ancora, quella di Meik Wiking che, meglio di chiunque, può carpire l'importanza del patrimonio culturale (immateriale) di un Paese:

> "Sebbene sia qualcosa che ereditiamo dal nostro passato, la hygge è assolutamente attuale e avrà un valore reale a lungo nel nostro futuro."
