---
layout: post
title: "La Hygge è roba per golosi"
date: 2018-03-09
categories: [Hygge, Cibo]
description:
image: /assets/images/lollie.jpg
image-sm:
---
In Danimarca, il largo consumo di caffè e dolciumi è direttamente connesso alla _hygge_.  

La cultura danese invita, infatti, ad essere gentili con se stessi, a coccolarsi e, ogni tanto, a prendersi una pausa dalla vita "salutare".

I dolci e le torte sono _hyggeligt_, così come il caffè e la cioccolata calda. Carote e cavolfiore, invece, lo sono un po' meno.

I peccati di gola sono una componente essenziale dello stile di vita _hygge_. Tuttavia, non è necessario "peccare" torturandosi con cibi stravaganti, solo perchè alla moda: il _fois gras_, ad esempio, non è per niente _hyggelight_, al contrario di un sano stufato.

I pop corn sono tipici nelle serate raccolti davanti alla tv, specialmente se preparati in casa, alla vecchia maniera, con il profumo che arriva dalla cucina.

Ci sono cibi cui associamo immediatamente un certo sentimento di piacevolezza,  a cui la _hygge_ ci spinge ad indulgere. Ma attenzione: anche per i Paesi Nordici vale il detto latino "in medio stat virtus". Avere mal di stomaco non è _hyggeligt_.  



### Il Kagemand (Cakeman)  

![](/assets/images/kagemand.jpg)


La grande importanza che i danesi danno ai dolciumi e alla loro influenza benefica è testimoniata dall'esistenza di tanti e diversi tipi di dolci: ogni età ed occasione ha la sua torta, ognuna consumata secondo rituale.


Mentre gli americani hanno Superman, Spiderman o Batman, i bambini danesi per le loro festa di compleanno hanno _Cakeman_! Il _Kagemand_ (in Danese) è un gigantesco biscotto allo zenzero ricco di burro e zucchero, e decorato con caramelle, candele e bandierine danesi.


È tradizione che il piccolo festeggiato tagli la testa del biscotto mentre tutti urlano "Buon compleanno!""... Che dire, un tocco _noir_ nelle feste nordiche _hyggeligt_!  



### Pasticcini

![Girelle danesi](/assets/images/pastries.jpg)  

La sfoglia danese è una delle basi per dolci più amate dai danesi. Si tratta di un impasto dolce creato dagli _chef_ che, a metà del Novecento, vandavano a Vienna per studiare nuove ricette.   .

La _wienebrod_ viene utilizzata per preparare pasticcini dai nomi curiosi quali "lumache" o "occhio cattivo del pasticcere", così tradotti dall'originale dnese.

Nomi a parte, i pasticcini danesi sono davvero gustosi e a prova di _hygge_, veri e propri ambasciatori di gentilezza e felicità.  

A Copenhagen, se presenti al tuo pasticcere di fiducia le ricevute dei tuoi acquisti passati per 130 euro, invece della cartà fedeltà riceverai un _Kringle_ (variante nordica del Pretzel)!

### Mani in pasta  

![](/assets/images/pasticciare.jpg)


Sporcarsi le mani con cacao e farina può essere molto rilassante, sia da soli che in compagnia.

Sono poche le cose che fanno bene all'anima come il profumo di un dolce appena sfornato, e non è necesssrio che il risultato sia da "Masterchef": meno è perfetto, più è _hygge_.  


Negli ultimi tempi gli impasti con lievito naturale sono diventati famosi tra i dansei. E il concetto che sta alla base a renderli tanto amati: la lentezza del processo di lievitazione e l'idea di occuarsi di qualcosa di "vivo", fanno si che alcuni danesi parlino dei loro impasti come se fossero creature da nutrire e curare. Pura poesia!  




### Una bevanda calda  


![](/assets/images/cappuccino.jpg)  


Se chiedete ai danesi qual è la prima cosa che associano istintivamente alla hygge, l'86 per cento di loro vi risponderà: "una tazza di caffè bollente tra le mani".  

I danesi sono grandi bevitori di caffè e il legame con la hygge è testimoniato dalla parola composta _kaffehygge_ presente nel vocabolario danese. "Che ne dici di un kaffehuygge?" Esiste persino un sito dedicato al _kaffehygge_ che recita così nel sottotitolo "Vivi la vita oggi come se non ci fosse caffè domani."  

Che si tratti di cioccolata o vino caldo, c'è qalcosa di infinitamente comfortante nel gustare una bevanda calda nelle sere d'inverno, e che conduce definitivamente alla _hygge_.    

### Lo _slow food_ è hygge!  

![](/assets/images/jam.jpg)  


Per sapere quanto un cibo può essere "_hygge_ compatibile" basta dare un'occhiata alla sua preparazione.  

La regola base è questa: più i tempi di cottura sono lunghi, piu il nostro piatto sarà _hyggelig_.  

Cucinare un cibo in modo _hygge_ significa divertirsi a prepararlo, apprezzare il tempo che trascorriamo in cucina e gioire nel realizzare qualcosa di buono. Si tratta proprio di instaturare un rapporto con gli ingredienti che mescoliamo, e per questo la marmellata fatta in casa è il rituale _hygge_ per eccellenza!  

Ogni  mattina, a colazione, mentre preparo il mio pane tostato con marmellata, torno con la mente ai giorni d'estate in cui mia madre preparava la confettura di mele cotogne. Chilometri zero, s'intende.

Adoro trascorrere la domenica pomeriggio preparando qualcosa che richiede ore, magari recandomi al mercato per scegliere le verdure di stagione o chiacchierare col macellaio circa la carne migliore per fare lo stufato. Sono le cose semplici che rendono la via meravigliosa e fanno bene al cuore di noi ultime romantiche, nostalgiche di epoche passate.

Come dimenticare quando, per la prima volta, mi apprestavo a preparare il limoncello con i limoni di Sorrento. Parte del processo è lasciare a mollo nell'alcol la buccia di diversi limoni. Pertanto ogni giorno, appena rincasavo, aprivo il frigo per "annusare" la situazione. Senza l'aiuto di mia madre non credo che il risultato sarebbe stato altrettanto perfetto, ma sarebbe rimasto _hyggelig_ in ogni caso: la cura nel  monitorare il mio limoncello è stato qualcosa di infinitamente _hygge_, ancora prima di sapere che cosa fosse!  

Avere qualcosa che bolle in pentola non è soltanto la colonna sonora della _hygge_, è la sua stessa essenza. Ed è importante ricordare che è tutta una questione di preparaione, non di rultato.  


PILLOLE HYGGE: CREA UN _CLUB_ DI CUCINA    
_Creare un club culinario permette di coltivare regolarmente le proprie relazioni, condividere una passione e massimizzare la hygge. Il modo migliore è cucinare tutti insieme, invece di preparare a turno ospitandosi. Si potrebbe organizzare scegliendo di volta in volta un tema o un ingrediente base a cui tutti devono rifarsi. In questo modo si crea una atmosfera informale e rilassata, nessuno si sente "ospite", e tutti si divertono senza imbarazzi!_  
