---
layout: post
title: "Che cos'è la hygge?"
date: 2018-02-23
categories:
description:
image: assets/images/cup-tea.jpg
image-sm: https://picsum.photos/500/300?image=1003
---
È difficile spiegare in poche parole che sia **l’arte danese della hygge** (pronunciato hoo-ga).
La hygge è un’atmosfera di intimità, un _mood_, un’esperienza, più che qualcosa di tangibile (sebbene sia fatta di tante piccole cose materiali).
Hygge è quel sentimento che proviamo quando ci sentiamo a casa, al sicuro mentre fuori infuria un temporale.
C'è chi parla di “piacevolezza dell’anima”, chi parla di hygge dopo aver avuto una piacevole conversazione. Hygge è, anche, gustare una tazza di tè in compagnia di se stessi e di un buon libro (magari usando la teiera a _pois_ che ami tanto).


### Considerazioni linguistiche

La parola _hygge_ appare per la prima volta in un testo danese Ottocento anche se, in realtà, ha ben più lontane origini nel Norvegese Antico, dove aveva il significato di “benessere”.
Si ritiene, tuttavia, che hygge possa derivare dal un altro termine Norvegese del Cinquecento: hugge, ovvero “abbracciare”.
Anche l’origine di hugge è incerta, e potrebbe ulteriormente essere ricondotto a hugr, parola che vuol dire “mood”.
Il legame culturale tra la Danimarca e la Norvegia è più che evidente, a partire dall’ innegabile vicinanza linguistica. Ricordiamo, infatti, che questi due popoli fino al 1814 costituivano un unico regno e, ancora oggi, danesi e norvegesi comprendono gli uni la lingua degli altri.
Infine, il termine norvegese hugge, potrebbe venire dal tedesco hugjan, collegato a sua volta all’inglese antico hycgan che vuol dire “pensare”, “considerare”.
È davvero interessante notare come “mood”, “comforto”, “considerazione”, “abbraccio” e “benessere”, siano tutti aspetti che caratterizzano, ancora oggi, l’arte della hygge.


### La mia prima esperienza hyggelig

Un giorno di settembre mi trovavo, con amici, in un vecchio rifugio sulle Wicklow Mountains dopo una lunga giornata di hiking.
Pochi minuti prima che il sole tramontasse coricandosi dietro le splendide montagne, una dolce pioggerellina autunnale era iniziata a scendere, creando un arcobaleno bellissimo. Appena fu del tutto buio, ci fiondammo dentro la baita, tutti riuniti attorno al camino, mentre il fuoco scoppiettava allegro.
Eravamo esausti e assonnati, con ancora indosso maglioni over-size e calzettoni di lana. Gli unici suoni che si potevano udire nella stanza erano il bollitore dell’acqua e lo scoppiettio della legna di castagno. Ad un certo punto, mentre sorseggiavamo del vino caldo, fu Ray a rompere il silenzio.
“Potrebbe esserci un momento più hygge di questo?!”, chiese retoricamente.
“Forse si, se ci fosse una tempesta lì fuori”, rispose scherzosa Taryn, indicando la finestra.
E noi tutti ad annuire sornioni.

### Il manifesto della hygge

L’atmosfera è tutto quando si parla di hygge. È tutta una questione di sensazioni (positive).
Se, ad esempio, fuori sta piovendo o nevicando, tira via le tende, accendi qualche candela e accucciata accanto al camino.

Assaporare: i danesi adorano i dolci. Bevande calde, pasticcini, biscotti appena sfornati e cioccolato hanno la massima importanza. Quindi, preparate un buon caffè accompagnato magari da una fetta di pane alla zucca tostato, e mettetevi comodi.

Comfort: relax e senso di intimità sono tipici effetti della hygge. Avvolgiti nella tua coperta preferita, afferra le babbucce di lana con stampe di unicorni,  e tuffati nel tuo hyggekrog (= angolo di casa in perfetto stile hygge).

“Peace&love”: niente è meno hygge delle discussioni accese o del polemizzare. Accantona i drammi ed il tran tran quotidiano e goditi la compagnia di amici e parenti. Rcorda: non bisticciare!

Rifugio: alcuni danesi vi diranno che non c’è nulla di più hygge dell’osservare un temporale dal “calduccio” del divano di casa. È la bellezza del godersi l’intimità della propria dimora, quel tepore (non solo fisico) che ci fa sentire al sicuro.

Ci sono, poi, altri cinque parole chiave che possono aiutarci a sperimentare la hygge nel nostro quotidiano:

Esserci.
Ogni tanto mettiti offline, goditi i momenti. Si vive una volta sola.

                    Armonia.
Smettila di vantarti, ci sarà sempre
chi è un passo avanti a te.
Piuttosto, fai domande.

                                                            Parità.
                                     Condividi responsabilità e compiti.
                                   Quando si tratta di hygge siamo tutti uguali.
                                                                                                            Gratitudine.
sii sempre grato dei momenti
                  che vivi e di quello che hai.
Niente è scontato
Togetherness.
È questo un vocabolo inglese che amo molto
ma che non trova, in italiano, una parola
che da sola possa catturarne a pieno il significato.
È il costruire relazioni e creare ricordi. Fare amicizia è, quindi, una priorità assoluta.
