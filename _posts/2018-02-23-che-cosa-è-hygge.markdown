---
layout: post
title: "Che cos'è la hygge?"
date: 2018-02-23
categories:
description: "La hygge è un’esperienza, più che qualcosa di tangibile. C'è chi parla di **“piacevolezza dell’anima”**, e chi parla di _hygge_ dopo aver avuto una piacevole conversazione. _Hygge_ è tutto questo e molto di più"
image: /assets/images/hygge.jpg
image-sm: https://picsum.photos/500/300?image=1003
---
È difficile spiegare in poche parole che cosa sia **l’arte danese della _hygge_** (pronunciato hoo-ga). La _hygge_ è un’atmosfera di intimità, un _mood_, un’esperienza, più che qualcosa di tangibile (sebbene sia fatta di tante piccole cose materiali).

_Hygge_ è quel sentimento che proviamo quando ci sentiamo a casa, al sicuro mentre fuori infuria un temporale.

C'è chi parla di **“piacevolezza dell’anima”**, chi parla di _hygge_ dopo aver avuto una piacevole conversazione. _Hygge_ è, anche, gustare una tazza di tè in compagnia di se stessi e di un buon libro (magari usando la teiera a _pois_ che ami tanto).

### Considerazioni linguistiche

![](/assets/images/the-little-book-of-hygge.jpg)

La parola **_hygge_** appare per la prima volta in un testo danese del primo Ottocento. In realtà, _"hygge"_ ha ben più lontane origini nel Norvegese Antico _"hugge"_, che significava “benessere” ed era, a sua volta, legato al termine _"hugr"_, ovvero "abbraccio".

Oggi, per la gioia di noi che mastichiamo poco il danese, "hygge" può essere usato sia come verbo che come aggettivo.

![Definizione](/assets/images/hygge-definition.jpg)

La parola _hygge_ è entrata ufficialmente a far parte del dizionario Inglese di Oxford, che recita così:

"hygge, s.
[non numerabile] qualità di intima e confortevole condivisione che genera una sensazioni di appagamento e benessere (considerata come una caratteristica distintiva della cultura danese).

### La mia prima esperienza _hyggelig_

![Momento hyggelig](/assets/images/hyggelig-time.jpg)

Un giorno di settembre, mi trovavo in un rifugio sulle _Wicklow Mountains_ dopo una lunga giornata di _hiking_.

Pochi minuti prima che il sole tramontasse, una dolce pioggerellina autunnale era iniziata a scendere, creando un arcobaleno bellissimo. Appena fu del tutto buio, io ed i miei amici ci fiondammo dentro la baita, tutti raccolti intorno al fuoco.

Eravamo esausti ed assonnati, con ancora indosso maglioni _over-size_ e calzettoni di lana. Gli unici suoni che si potevano udire nella stanza erano il bollitore dell’acqua e lo scoppiettio della legna di castagno.

Ad un certo punto, mentre sorseggiavamo vino caldo, fu Ray a rompere il silenzio:

**“Potrebbe esserci un momento più hygge di questo?!”**, chiese retoricamente.

**“Forse si, se ci fosse una tempesta là fuori”**, rispose scherzosa Taryn, indicando la finestra.

E noi tutti ad annuire sornioni.

### Il manifesto della hygge

![Manifesto della hygge](/assets/images/manifesto.jpeg)

Ecco i dieci punti cardine della _hygge_, tratti dal libro di Meik Wiking.

ATMOSFERA: Parte fondamentale dell'_hygge_ è di sicuro l’atmosfera. Candele e luci soffuse e calde. Si dice la _hygge_ non sia completa senza candele, e per quel che mi riguarda sono d’accordo (se non ami le candele, o non puoi usarle in casa non preoccuparti, _hygge_ è anche libertà).

PRESENZA: Ogni tanto impostate i vostri _smartphone_ su "modalità aereo". _Hygge_ è ascoltare ed ascoltarsi.

![Dolci dolci dolci](/assets/images/tea-time.jpg)

PIACERE: I danesi amano i dolci in modo pazzesco. Mettete su il caffè e servitelo con pasticcini golosi.

UGUAGLIANZA: Quando viviamo un momento _hyggelig_ in compagnia, è importante non creare differenze. Come dice Meik Wiking nel suo libro: "WE over ME", "Il NOI vince sull’IO". Sbarazzatevi dell’egocentrismo e puntate sul gruppo. Chi tende a prevaricare gli altri non è per nulla _hyggelig_.

GRATITUDINE: Non dare mai niente per scontato. Una volta a settimana, fermati a riflettere e sii grato per ciò che hai.

ARMONIA: seppellisci l'ascia di guerra. Tutti hanno qualcosa da dare. Parla di meno e impara dagli altri.

![Relaxing at home](/assets/images/relax-at-home.jpg)

COMFORT: Indossa i vestiti più larghi e comodi che hai, le pantofole e i calzini che più ti piacciono. Nei momenti _hyggelig_ devi essere a tuo agio. Mettiti comodo sul divano, con cuscini e coperte morbide alla mano. _Hygge_ è relax!

UN PO' DI TREGUA: Niente polemiche, politica e religione. Staccate la spina. La _hygge_ serve a conferire leggerezza (mai superficiale) alle nostre giornate.

UNIONE: parola d'ordine della _hygge_ è condivisione. Costruisci amicizie profonde e crea ricordi.

RIFUGIO/SICUREZZA: la maggior parte dei danesi vi dirà che non c'è nulla di più _hygge_ dello starsene coccolati al caldo, nella propria casa, mentre fuori infuria una tempesta.
