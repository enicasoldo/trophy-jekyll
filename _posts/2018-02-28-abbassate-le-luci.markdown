---
layout: post
title: "Abbassate le luci: è tempo di hygge"
date: 2018-02-28
categories: Hygge
description:
image: /assets/images/candle-light.jpg
image-sm:
---

Creare la luce giusta è un elemento essenziale per chi è alla ricerca di un’atmosfera più _hyggelig_ possibile. Lo sanno bene i danesi, che sono letteralmente ossessionati dalla luce in generale.   


La prima volta che andai a Copenhagen, l’_host_ del mio _Airbnb_ mi raccontò una storia pazzesca: mentre si trovava in vacanza a Roma, aveva speso circa due ore prima di trovare il ristorante che avessa una luce sufficientemente _hyggelig_!

### Hygge come antidoto al buio

![Inverno in Danimarca](/assets/images/winter.jpg)

Non è difficile capire da dove venga l’ossessione dei danesi per la luce. Da ottobre a Marzo, infatti, il buio regna sovrano da Parigi in sù. Nello _Jutland_ piove, anche, molto spesso e il vento gelido è una costante.  Per i _fan_ di _Game of Thrones_: pensate a _Winterfell_ ed avrete un’idea di cosa si intenda per inverno in Danimarca.

Lo _hygge_ si configura, quindi, come un antidoto culturale al buio "nordico", è quasi una strategia di sopravvivenza.


### Candele

![](/assets/images/candele.jpg)

Non c’è modo migliore di inaugurare un momento _hygge_ che accendere qualche candela: non solo nei vostri salotti ma ovunque, dalle _meeting room_ a lavoro alle aule scolastiche.


La Danimarca è il Paese con il più alto di candele in Europa: ogni danese brucia circa sei chili di cera l’anno!  


Il più antico produttore danese di candele però avverte: le cere profumate non sono incluse nella sua linea di prodotti, in quanto considerate artificiali. Quindi, via candele Ikea alla vaniglia,  e al bando _Yankee Candles_ al gusto di _macaron_ e cotone: ahimè, non fanno per niente _hygge_!

CANDELE SPECIALI

L’inverno è la stagione alta della _hygge_, infatti in Danimarca si accendono più candele che luci di Natale.  

![Candela dell'Avvento](/assets/images/advent-candle.jpg)


Ma dicembre è anche tempo di Avvento e, in Danimarca, viene accesa la _kalenderlys_ (candela dell’Avvento). Si tratta di una candela speciale che brucia solo a Natale:  è segnata da ventiquattro linee di numeri verticali, una per ogni giorno che conduce al 25 dicembre.

![Candele alla finestra](/assets/images/light-party.jpg)  



Il 4 maggio di ogni anno, invece, si illumina un’altra candela speciale in occasione della Festa delle Luci, _lyfest_ in danese. Questa festa ricorda la fine dell’occupazione nazista della Danimarca: accendendo una candela sui davanzali delle finestre, i danesi celebrano ancora oggi il ritorno della luce.


LAMPADE

I danesi acquistano e selezionano lampade in modo accurato;le sistemano strategicamente nei loro interni e sono sempre attenti a creare i giusti effetti di luce.  

La regola base è la seguente: più la temperatura della luce è bassa, più è _hygge_.


“L'ARCHITETTO DELLA LUCE”

Poul Henningsen è stato per le lampade ciò che Edison fu per la lampadina.  

Come tutti i danesi, era ossessionato dalla luce tanto che, con l’avvento dell’elettricità, votò la sua carriera allo studio della luce perfetta per il nostro benessere.  

PH era cresciuto con le lampade a petrolio, cosa che gli fu di grande ispirazione: col suo _design_ voleva, infatti, ridimensionare la potenza della luce elettrica, rendendola più rilassata.

TRE ICONICHE LAMPADE DANESI

Alcune delle più belle lampade di _design_ del mondo sono frutto dell’Epoca d’Oro del _Design_ danese.  

![Lampada di PH](/assets/images/ph-lamp.jpg)

La lampada di PH: il primo prototipo venne  presentata nel 1925. Una luce rilassante era ottenuta grazie all’utilizzo di una serie di paralumi stratificati. Oggi, questa plafoniera viene prodotta in migliaia di _design_ diversi.

![](/assets/images/klint-lamp.jpg)

Le lampade Klint: nel 1943 la famiglia Klint iniziò a produrre paralumi a “fogli pieghevoli”. In realtà, Peder Jensen-Klint aveva realizzato per sè stesso già anni prima, in quanto abituato alla luce delle lampade a petrolio...

![](/assets/images/panton-lamp.jpg)

La Panton VP Globe nasce nel 1969. È una lampada a sospensione che diffonde una luce _soft_ dal suo anello centrale. Panton fu un vero innovatore, poichè fu uno dei primi a lavorare con materiali come la plastica e l’acciaio.  

IL MIO HYGGEKROG  

![](/assets/images/hyggekrog.jpg)

L’angolo che preferisco del mio appartamento a Dublino  è il davanzale in salotto.  


È abbastanza grande per sedercisi comodamente, e poi ho aggiunto cuscini e plaid per renderlo ancora più confortevole. È davvero uno hyggekrog!  


Il termosifone posizionato proprio sotto alla finestra lo rende un angolo ideale per godersi una tazza di tè nelle fredde sere d’inverno.  

Ma la cosa che più amo di questo spazio è il calore che emanano gli appartamenti di fronte al mio. Adoro sedermi ad osservare questo quadro che cambia continuamente: un mosaico di luci e persone che si muove con l’entrare e uscire di casa dei miei vicini.
Infine, il mio angolo _hygge_ deve molto a PH: una lampada PH è, inftti, sistemata in modo tale da rendere lo spazio ancora più comfortevole.

PILLOLE HYGGE: COME CREARE UNA LUGE HYGGELIG A CASA VOSTRA.  
_Innanzitutto tirate fuori le candele più belle (ma non profumate), e ricordate di far arieggiare la stanza!
In alternativa, potete servirvi dell'illuminazione elettrica: l’obiettivo è creare tante piccole grotte di luce intorno alla stanza. Utilizzare più lampade piccole è molto piỳ hyggelig di un grande lampadario al centro del soffitto._
