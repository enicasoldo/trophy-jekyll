---
layout: post
title: "È possibile la Hygge d'estate?"
date: 2018-05-12
categories: hygge
description:
image: /assets/images/sea.jpg
image-sm:
---
Si sa, la _Hygge_ e la stagione invernale sono in perfetta sintonia. Ma è possibile portare con se un pezzetto di _Hygge_ anche d'estate?

Con le stagioni estive che si fanno ogni anno più roventi, diventa difficile rilassarsi mentre si è seduti in spiaggia, tutti sudati e con quaranta gradi all'ombra. È quindi comprensibile come, soprattutto per chi si è imbattuto nella _Hygge_ solo di recente, questa "ricetta Danese per la felicità" venga liquidata come un stile di vita prettamente invernale. Vediamo, allora, di sfatatre questo mito.

_Hygge_ non è solo senso di intimità, serate intorno al fuoco e fiumi di caffè bollente. Non si tratta di situazioni specifiche, riguarda più quello che proviamo in quelle situazioni, non dove o come questo accade.

È _hyggelig_ la sensazione che proviamo respirando a pieni polmoni durante una passegiata nel bosco. È _hyggelig_ il senso di sicurezza e _comfort_ che solo tua casa può darti. Al di là della cioccolata calda con _marshmallow_, dei cuscini o delle luci soffuse (tutte cose che consiglio in ogni caso di provare), quella che la _Hygge_ trasmette è una gioia silenziosa. Circondati di familiari e amici, rallenta i ritmi frenetici per assaporare ogni attimo della giornata, apprezza e tieni stretto ciò che è davvero importante. L'estate è assolutamente perfetta per tutto ciò.

Ecco la mia personalissima lista di attività che possono farti assaporare la _Hygge_ tra Maggio e Settembre.

### In spiaggia al tramonto

![](/assets/images/campfire.jpg)

Fai a farti una nuotata nel pomeriggio, e poi fermati a guardare il tramonto. Porta con te tutto ciò che può essere utile: una felpa, una scoperta. Di sera in spiaggia, persino d'estate, può essere freddo. E, poi, goditi i colori del giorno sfumare via.

### Soffermati a guardare le stelle  

![](/assets/images/star.jpg)

Non c'è stagione più adatta dell'estate per trascorrere una serata a guardare le stelle e meravigliarsi della bellezza del Creato.

### Il pomeriggio con gli amici  

![](/assets/images/amici.jpg)

Trascorrere del tempo con gli amici è sempre un'ottima idea: la compagnia delle persone che adori darà un tocco _Hygge_ alla tua estate. Un gelato al pistacchio o un caffè al ghiaccio e quattro risate, gli amici sono il toccasana dell'anima.

### Nuotare di notte  

![](/assets/images/life.jpg)


Nuotare di notte è magico. C'è qualcosa di speciale nell'essere nell'acqua sotto l'oscurità del cielo notturno. Pianifica una festa in piscina, oppure in spiaggia o al fiume con gli amici e non preoccuparti per il freddo, l'acqua del mare durante la notte è "un brodo"!

### Svegliarsi presto per guardare l'alba

![](/assets/images/sunrise.jpg)

Guardare un nuovo giorno che nasce è un modo perfetto per rallentare lo _stress_, in particolare quando i tuoi programmi estivi diventano frenetici. Prendersi un po' di tempo per stare da soli prima che inizi il tram tram della giornata può aiutare a connettersi con se stessi, e con i propri sogni e progetti. La quiete dell'alba suscita grande ispirazione!

### _Barbecue_ in compagnia  

![](/assets/images/bbq.jpg)

Qui in Irlanda, estate significa _barbecue_. Non importa che ci sia pioggia, neve, temporale o grandine: al _barbecue_ non si rinuncia! Soprattutto per le famiglie, è un momento di grande condivisione e divertimento. Rilassati e goditi il ​​lungo crepuscolo estivo: luci, balli e risate in compagnia delle persone che ami.

### Un classico: letture estive

![](/assets/images/book.jpg)
L'estate è davvero un momento fantastico per recuperare gli arretrati di lettura. In spiaggia, all'ombra di un albero, sdraiati accanto al fiume o il più vicino possibile all'aria condizionata. Il piacere della lettura è qualcosa di semplicissimo ed insieme un lusso. Scegli quel libro che volevi leggere da tanto ma nonne hai mai avuto il tempo durante l'anno. Oppure, se non ne hai uno in mente, dai uno sguardo alle liste dei _bestseller_ del 2018. Ho appena iniziato "Eleanor Oliphant sta benissimo", ed è così difficile metterlo giù ogni volta!

### Guardare un temporale

![](/assets/images/natura.jpg)

I temporali sono un evento così speciale che tende a verificarsi prevalentemente in prossimità dell'estate. Assapora questi spettacoli della natura con un bicchiere vino e qualcuno di speciale accanto a te.

### Andare in campeggio
![](/assets/images/tent.jpg)

Fare campeggio è un'attività che racchiude in se quasi tutti i fondamentali della _Hygge_. Niente tecnologia,  cieli stellati, tempo per pensare, tende, falò che scaldano il cuore, natura, nuotate, ecc. Ogni singola attività da campeggio è _Hygge_. E quale momento migliore dell'estate? Raduna gli amici più "avventurosi" e vai ad esplorare il mondo: cucinate durante un falò di notte, raccontate storie, cantate a squarciagola o semplicemente sedetevi a guardare il fuoco.

Preferite la _Hygge_ d'estate o d'inverno? Quale pensate sia più semplice da assaporare?
